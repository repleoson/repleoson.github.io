---
title: "Although, Despite, In spite of, Nevertheless, However #91"
image: "https:\/\/i.ytimg.com\/vi\/gIsliufMNhY\/hqdefault.jpg"
vid_id: "gIsliufMNhY"
categories: "Education"
tags: ["although despite in spite of konu anlatımı","even though although konu anlatımı","despite in spite of kullanımı"]
date: "2021-10-21T20:18:48+03:00"
vid_date: "2017-03-08T21:44:25Z"
duration: "PT18M36S"
viewcount: "169251"
likeCount: "2497"
dislikeCount: "70"
channel: "İngilizce Konu Anlatımı - Özer Kiraz"
---
{% raw %}Although, Even though, Despite In spite of, Nevertheless, However kullanımını anlattığım bu videomda, İngilizcede rağmen anlamına gelen zıtlık bağlaçlarını öğreteceğim.<br />Reklamsız, tahtaya zoomlu, sınırlı internet hatlarında bile açılabilen ve ömür boyu erişim veren Udemy Kursumu Deneyin: <a rel="nofollow" target="blank" href="https://bit.ly/3Duf9BK">https://bit.ly/3Duf9BK</a><br /><br /><a rel="nofollow" target="blank" href="http://www.turengkitap.com">http://www.turengkitap.com</a><br /><a rel="nofollow" target="blank" href="https://www.instagram.com/ozerkirazingilizce">https://www.instagram.com/ozerkirazingilizce</a><br /><a rel="nofollow" target="blank" href="https://www.facebook.com/ingilizcekonuanlatimi">https://www.facebook.com/ingilizcekonuanlatimi</a><br /><br />Devamında ise but … still, yet … still ve even so kelimelerinin kullanımını öğreneceğiz. <br />İlk olarak though, although ve even though ifadelerinin üçünü birden aynı anda anlatmak istiyorum çünkü üçü de aynı anlama geliyor ve üçünü de aynı şekilde kullanıyoruz. Bu kelimelerin sahip oldukları anlam: “rağmen” veya tam olarak söylemek gerekirse, “…’ya rağmen”. Bu sözcükleri cümle başında veya iki cümlenin ortasında kullanabiliyoruz. “İki cümle” dememden de anlayacağınız üzere, bu kelimelerden sonra, öznesi-fiili olan bir cümlecik geliyor. <br />Eeven though yapısının daha kuvvetli bir tezat bildirdiğinin altını çizmekte fayda var. Though sözcüğünün ise diğer ikisinin sahip olmadığı gizli bir yeteneği var: cümle sonuna gelebilmek. Hani bazen Türkçede tezat bildiren bir cümle kurup, sonunu “yine de” diyerek bağlarız ya; işte though kelimesi cümle sonuna geldiğinde böyle bir anlam katıyor. <br />Despite ve in spite of kullanımına bakalım. İkisinin kullanım şekli de birbiriyle aynı. Yine “rağmen” anlamlarına geliyorlar ancak bu sefer peşlerinden bir cümlecik değil, bir nesne veya “phrase” olarak bilinen bir nesne gurubu geliyor. Nesne gurubu dediğimiz şey, birkaç kelimenin bir araya gelmesiyle oluşan, öznesi veya fiili olmayan sözcük gurupları. <br />Despite the fact that kalıbı ise “… olması gerçeğine rağmen” gibi bir anlam yaratıyor. Artık o noktalı kısma bir cümlecik yazabilir hale geliyoruz.<br />Nevertheless ve nonetheless kullanımına bakalım. Diğer beşinden farklı olarak bu iki sözcük “buna rağmen” anlamına geliyor. Neye rağmen olduğu önceki cümlelerde söylenmiş olacağından, bunları genellikle cümle başlarında, nadiren de noktalı virgülle beraber cümle ortasında kullanıyoruz. <br />“Ancak” anlamına gelen however kullanımına bakalım. “Ancak” ve “buna rağmen” ifadeleri Türkçede de bazen birbirinin yerini tutabildiklerinden nevertheless ve nonetheless yerine however kullanabiliriz. <br />However sözcüğünün artılarından biri de, cümledeki kullanım yerinin esnek olması. Cümle başında veya ortasında kullanılabilmenin yanı sıra, iki virgül içinde özneden hemen sonra ya da though sözcüğü gibi cümle sonunda kullanılabiliyor. <br />But … still ve yet … still kullanımına bakalım. “Ama yine de” anlamına gelen bu kullanımlardaki noktalı yerlere öznemizi getiriyoruz. Bu ifadeleri genellikle cümle ortasında kullanıyoruz. Yine bunlarla aynı anlamı verip, cümle başında da kullanılabilen versiyonumuz ise however … still.<br />Even so zıtlık bağlacının kullanımına göz atalım. “Böyle olsa bile” anlamına sahip olan bu yapımız, genellikle cümle başlarına geliyor. Peşinden de, böyle olsa bile meydana gelen şeyi getiriyoruz.{% endraw %}
